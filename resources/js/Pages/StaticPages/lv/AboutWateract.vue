<template>
    <div>

        <div class="mb-5">
            Interreg Igaunijas-Latvijas programmas projekta “Vienotu darbību kopums efektīvākai kopējo pazemes ūdeņu resursu apsaimniekošanai” (WaterAct) ietvaros turpinās cieša sadarbība starp upju baseinu apsaimniekošanas plānu sagatavošanā iesaistītajām Igaunijas un Latvijas organizācijām, lai uzlabotu kopējo pazemes ūdeņu resursu apsaimniekošanas efektivitāti pārrobežu teritorijā. Kopīga pārrobežu Gaujas-Koivas un Salacas-Salatsi upju baseinu apsaimniekošana nepieciešama abām valstīm Eiropas Savienības ūdens politikas prasību īstenošanai (Ūdens struktūrdirektīva 2000/60/EK).
            Šis projekts ir nozīmīgs Latvijas-Igaunijas pārrobežu sadarbības nostiprināšanai. Tas nodrošinās harmonizētu pieeju pazemes ūdens resursu pārvaldībai un pazemes ūdensobjektu stāvokļa novērtēšanai Latvijas – Igaunijas pārrobežas reģionā, ilgtermiņā nodrošinot ilgtspējīgu galvenā dzeramā ūdens resursa – pazemes ūdeņu - pārvaldību un aizsardzību.
        </div>

        <div class="my-5">
            Projekta mērķis ir veicināt ilgtspējīgu kopīgo pazemes ūdens resursu apsaimniekošanu pārrobežu teritorijā un tas tiks sasniegts:
            <ul>
                <li>1) izstrādājot vienotu pieeju pazemes ūdens objektu stāvokļa novērtēšanai,</li>
                <li>2) to ieviešot un pārbaudot Latvijas-Igaunijas pārrobežu Gaujas-Koivas un Salacas-Salatsi upju baseinu apgabalos,</li>
                <li>3) veidojot vispārējo izpratni institūcijām, kas netieši darbojas pazemes ūdeņu apsaimniekošanas jomā, par no pazemes ūdeņiem atkarīgu ekosistēmu apsaimniekošanu,</li>
                <li>4) veicinot sabiedrības interesi par pazemes ūdeņu apsaimniekošanu un to aizsardzību.</li>
            </ul>
        </div>

        <div class="my-5">
            Projektā sadarbojas Vidzemes plānošanas reģions, Latvijas Universitāte, Ģeogrāfijas un Zemes zinātņu fakultāte, Latvijas Vides, ģeoloģijas un meteoroloģijas centrs, Dabas aizsardzības pārvalde, kā arī vairākas institūcijas Igaunijā – Igaunijas Republikas Vides ministrija, Igaunijas Ģeoloģijas dienests, Tallinas Universitātes Ekoloģijas institūts un Igaunijas Vides aģentūra.
        </div>

        <div class="my-5">
            Vairāk par projektu: <a class="underline" href="https://videscentrs.lvgmc.lv/iebuvets/projekts-vienotu-darbibu-kopums-efektivakai-kopejo-pazemes-udenu-resursu-apsaimniekosanai" target="_blank" rel="noopener noreferrer">https://videscentrs.lvgmc.lv/iebuvets/projekts-vienotu-darbibu-kopums-efektivakai-kopejo-pazemes-udenu-resursu-apsaimniekosanai</a>
        </div>

        <div class="my-5">
            Kopējais projekta finansējums ir 411 764.76 EUR, tai skaitā Interreg V - A Igaunijas - Latvijas programmas 2014. - 2020. gadam finansējums 350 000 EUR un partneru finansējums 61 764.76 EUR. Projekta Nr. Est-Lat155.
            Projekta ilgums ir 24 mēneši (01.06.2020.-31.05.2022.)
        </div>

    </div>
</template>
